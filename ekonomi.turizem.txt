
<html>

<head> 
<title> Ekonomi/Turizëm </title> 
</head>
 
<body>
<br/>

<center> <h1 style="color:#ff033e";> TURIZMI DHE EKONOMIA NË SHQIPËRINË E JUGUT </h1> 
<h2 style="color:#daa520";> TURIZMI: </h2>
<h3 style="color:#bd33a4";> Turizmi është një sektor shumë i rëndësishëm i rajonit,i cili përfaqësohet me të gjitha degët e tij. Peshën kryesore e zë turizmi blu, 
zhvillimi i të cilit favorizohet nga plazhet e bukura shkëmbore të Jonit, peisazhet e rralla natyrore, vera e zgjatur mesdhetare, biodiversiteti i pasur dhe nga një 
rrjet i zhvilluar hotelerie dhe shërbimesh (sidomos përgjatë Rivierës dhe në qytetin e Sarandës). Vitet e fundit, një zhvillim të madh ka njohur edhe turizmi kulturor,
sidomos pas futjes së Butrintit dhe Gjirokastrës në Listën e Trashëgimisë Botërore. Rajoni jugor është një nga rajonet më të zhvilluar në Shqipëri përsa i përket 
turizmit. Ai është një rajon i cili mbart vlera të mëdha turistike për faktin se na ofron dhe turizëm malor dhe detar. Disa nga vendet më të spikatura në këtë rajon 
janë: Saranda,Vlora, Himara etj, që I perkasin turizmit detar. Turizmi malor shtrihet  në Tomorr dhe në Nëmërçkë dhe  ai kulturor në Gjirokastër, Butrint etj.  
Bregdeti Jon fillon nga Uji i Ftohtë në Vlorë dhe vazhdon me disa ndërprerje të vogla te kepi i Stillos. Plazhet dhe gjiret ofrojnë mundësi më të mëdha për zhytje, 
vozitje, peshkim etj. Bregu i Rivierës Shqiptare karakterizohet nga temperaturë të larta. Rrjedhimisht kulturat dhe pemët subtropikale gjejnë kushtet e favorshme për 
t’u rritur. Riviera është një nga bukuritë e rralla të natyrës Shqiptare dhe një nga vendet më piktoreske të Mesdheut, me një potencial turistik të lartë, i cili në 
vitet e fundit ka filluar të përdoret dhe zhvillohet gjerësisht.  Në jug ka shumë fakte historike,objekte kulturore dhe arkeologjike me mjaft vlera për t’u vizituar,të
 cilat janë gjurmë dhe dëshmi e gjallë e një popullimi që në erën Paleolitike. Në lashtësi shumë qytete të rëndësishme ilire lulëzuan pikërisht përgjatë bregdetit. 
Edhe gjatë mesjetës disa nga qytetet bregdetare janë dalluar për zhvillimin e tyre duke ofruar një trashëgimi të pasur kulturore, e cila është materializuar në 
monumentet e shumta kulturore, të cilat mund t’i ndeshim në gjithë bregdetit shqiptar. </h3>

<img src="44.jpg"; width="600" ; height="400";>
<img src="45.jpg"; width="600" ; height="400";>

<hr> </hr>

<h2 style="color:#daa520";> EKONOMIA </h2> 
<h3 style="color:#bd33a4";> Ekonomia bujqësore  është sektori kryesor i ekonomisë së rajonit. Përgjatë viteve, struktura e këtij sektori ka pësuar një sërë ndryshimesh. 
Deri në vitin 1945, peshën kryesore të tij zinte blegtoria, pasi sipërfaqja bujqësore ishte e kufizuar për shkak të përmbytjeve të shpeshta nga lumenjtë dhe mungesës 
se digave mbrojtëse. Pas vitit 1945, investimet e bëra per bonifikimin e tokave, sistemimin e shtretërve të lumenjeve, tarracimin e kodrave të bregdetit dhe për 
përdorimin bujqësor të plehrave kimike, sollën rritjen e sipërfaqes së kultivuar dhe të rendimenteve bujqësore. Kështu, nga viti 1945 deri në gjysmën e parë të viteve 
"80, bujqësia zinte peshën kryesore të ekonomisë bujqësore. Pas ‘90-es, privatizimi i tokave dhe kërkesat e ekonomisë së tregut shoqëruan me rënien  e prodhimit të 
madh bujqësor dhe orientimin drejt fermave të vogla individuale. Bujqësia është përqendruar kryesisht në Fushën e Vurgut, të Dropullit dhe përgjatë luginave të Vjosës, 
Drinosit dhe dallon për kultivimin: e drithërave të bukës, të cilat mbillen nëFushën e Vurgut, dhe të Dropullit; e ullinjve që kultivohen në Rivierën shqiptare, si dhe 
qershitë dhe kumbullat që kultivohen kryesisht në Permet ,Skrapar;  e vreshtarisë , të     
përqëndruar kryesisht në Përmet, Skrapar dhe Konispol; bostanit në Fushën e Vrinës; foragjerëve ne zonat fushore të rajonit, si dhe të perimeve, kryesisht për konsum 
familjar. Banorët vendas përpunojnë edhe bimë të ndryshme mjekësore, të cilat rriten kryesisht në shpatet e maleve. Peshkimi është i përqëndruar përgjatë Rivierës, në 
Sarandë dhe në Liqenin e Butrintit,i cili dallohet për rritjen dhe eksportin e midhjes. </h3>	

<img src="46.jpg"; width="500" ; height="400";>
<img src="47.jpg"; width="500" ; height="400";>

</center>
<body bgcolor="#a6e7ff";>
</body>
</html>














