
<html>

<head> 
<title> Historiku </title> 
</head>
 
<body>

<br/>

<center> <h1 style="color:purple";> HISTORIKU I QYTETIT: FIERI </h1> 
<h3 style="color:brown";> Fieri është një qytet në Shqipërinë e Jugut, i cili i përket Rrethit e Qarkut të vetë Fierit. Për herë të parë emri i këtij qyteti ndeshet 
në dokumentet osmane të vitit 1737. Atëherë quhej “Fierza” dhe nuk ishte tjetër veçse një fshat i vogël me disa shtëpi të vogla. E diskutueshme ka mbetur edhe origjina
e emrit Fier për të cilin sot ekzistojnë dy hipoteza.                                  
E para është ajo e studiuesit Hysen Emiri, i cili mendon se emri Fier rrjedh nga italishtja “Fiera’’, që do të thotë panair. Sipas tij, këtë emër ja vendosën 
tregtarët venedikas që merreshin me blerjen e produkteve bujqësore-blegtorale në panairin që zhvillohej pranë kishës së Shën Gjergjit, ndoshta që nga koha e Mesjetës.
Hipoteza e dytë mbi origjinën e emrit “Fier” është ajo e studiuesit Toli Shabani. Ai thekson se ky emër ka origjinë bimore, pra vjen nga bima e fierit. Pika më e fortë
e kësaj teze është se, në të gjithë zonën e Myzeqesë së Vogël mbizotërojnë toponimet me origjinë bimore si: Sheq, Marinas, Marinëz, Frashër, Sheqishtë, Qarr, Pishë, 
Fikth, Kallam, Shkozë, Drizë, etj.
Fieri u themelua ne vitin 558 p.e.s në një kodër pranë detit dhe afër grykëderdhjes së lumit Aoos (Vjosa) nga kolonitë e ardhura prej Korintit e Korfuzit. 
Në lulëzimin e tij mendohet të ketë pasur një popullsi prej 50 000 - 60 000 banorësh.                                                                                  
Në vitin 1769 Fieri ishte një fshat me rreth 24 shtëpi prej balte dhe qerpiçi të ndërtuara nga voskopojarët që sapo ishin ngulur në të dhe rrethinat përreth. Qyteti 
modern i Fierit u themelua më 1864 nga Kahraman Pashë Vrioni dhe djali i tij, Omer Pashë Vrioni, të cilët me ndihmën e urbanistëve dhe arkitektëve francezë hodhën 
themelet e tij. Fizionominë e këtij plani, qyteti i Fierit e ruan edhe sot ku ndërthuren dy sisteme; ai kuadratik dhe rrezor.    
Në fund të shekullit të XIX Fieri kishte 4 lagje: Shkozë, Belik, Kishë dhe Pasha. Monumentet më të rëndësishme arkeologjike në të janë : muri rrethues, biblioteka, 
Odeoni, Portiku dhe Kisha Bizantine e shekullit të XIII. 
Përsa i përket qytetit të Fierit popullsia e tij pas viteve '90 të shekullit të XX numëronte 40 000 banorë, kurse në ditët e sotme, si rezultat i dyndjes së popullsisë
nga rrethi i Mallakastrës dhe nga rrethet veriore të vendit, vlerësohet që popullsia e këtij qyteti të ketë arritur në 122 000 banorë, ndërsa e qarkut 302 mijë banorë.
Fieri është një nga qytetet më të zhvilluara dhe populluara në Shqipëri. Deri tani qëndron në vendin e 7-ë për nga përmbajtja demografike. Regjistrimi i parë i 
popullsisë është ai i vitit 1923, kur Fieri ishte nënprefekturë në nënvarësinë e Beratit. Në përbërjen e Fierit futeshin 2 krahina: rrethi Fier me 71 fshatra, 2193 
shtëpi, 12.760 banorë dhe krahina e Semanit me 22 fshatra, 305 shtëpi dhe 1940 banorë. Në vitin 1958 sipas ndarjes së re administrative rrethi kishte një sipërfaqe 
prej 1175 km². 
12 km larg këtij qyteti, ndodhen rrënojat e qytetit antik të Apolonisë, i cili ka qenë gjithmonë Kryeqendra e historisë së Fierit. I themeluar në vitin 587 p.e.s. 
nga kolonët korkyras. Apolonia jetoi rreth 1200 vjet dhe në kulmin e lulëzimit të saj në një sipërfaqe prej 140 ha jetonin 60 000 banorë. Zhvillimi i madh kulturor 
që mori qyteti vërtetohet me faktin se në shekullin e I p.e.s. Perandori i parë romak Oktavian Augusti studioi në Akademinë e Apolonisë. Apolonia është një qendër që 
tërheq më tepër vizitorë e turistë të huaj të apasionuar pas arkeologjisë dhe historisë së lashtë të këtij qyteti. Monumentet kryesore të qytetit antik të Apolonisë 
janë Sheshi i Portikëve, Odeoni, Temosi, Nimfeu, Buletarioni.
Pranë Apolonisë ndodhet Manastiri i Pojanit, një simbol i historisë dhe kulturës së shekullit XIII. Me një stil bizantin ai konsiderohet si një kompleks arkitektonik 
mjaft interesant së bashku me kishën dhe inferieret me dekorimet dhe pikturat murale të veçanta. Para 30 vjetësh ky manastir u shndërrua në një muzeum, ku ruhen 
statujat e periudhes iliro – helenike dhe asaj romake, duke u shndërruar kështu në një qendër mjaft të rëndësishme kulturore artistike që pasurohet dhe me zbulimet e 
reja arkeologjike.
Pervec këtyre objekteve kulturore të lartpërmendura, mund të shtojmë dhe 3 të tjera: </h3>

<ol type="1";>
<li style="font-size:20px"; color:"black";> MUZEU HISTORIK – Muzeu historik paraqet në mënyrë të përmbledhur gjithë historinë shumëshekullore të Fierit. Një vend të rëndësishëm zë 
pasqyrimi i monumenteve kulmore të historisë krahinore si aktivitetet patriotike, kryengritjet fshatare, luftërat për liri e pavarësi. Aty përfshihet edhe kultura 
materiale popullore, kultura etnografike, kultura e krishterë etj. </li>
<li style="font-size:20px"; color:"black";> LIBRARIA -- Libraria është një nga institucionet kulturore më të rëndësishme, me ambiente pune të bollshme të cilat e radhisin atë në 
një nga bibliotekat më të mira në vend. Në ambientet e saj zhvillohen mesatarisht 60 – 70 aktivitete të llojeve dhe natyrave të ndryshme artistike, shkencore, sociale.
Numri i lexuesve të regjistruar arrin mbi 5000 persona në vit. </li>
<li style="font-size:20px"; color:"black";> TEATRI BYLIS -- Teatri Bylis i ndërtuar në vitin 1971 është një qendër shumë e rëndësishme e artit dhe kulturës. Ka një kapacitet prej 400
vendesh, ku organizohen mjaft shfaqje nga trupa teatrore e estrades së Fierit, festivale tradicionale lokale e rajonale, si dhe shumë veprimtari të tjera 
të larmishme. </li>
</ol>

<center>
<img src="7.jpg"; width="600" ; height="400";>
<img src="8.jpg"; width="600" ; height="400";>
<img src="9.jpg"; width="600" ; height="400";>
<img src="10.jpg"; width="600" ; height="400";>
</center>

<hr> </hr>

<center> <h2 style="color:purple";> HISTORIKU I GJITHË KRAHINËS: MYZEQEJA </h2> </center>
<h3 style="color:brown";> Fusha e Myzeqesë në lashtësi quhej Gylakea, sipas emrit të komandantit grek që pushtoi Apoloninë dhe, në lashtësinë e vonë deri Mesjetën e 
hershme quhej Fusha e Savrës (Saura). Në vitin 620 para krishtit 200-kolonë (fshatarë grek) me në krye të dëbuarin Gylak, të ardhur nga tre fshatra greke, u lejuan të 
futeshin në Apoloninë ilire. Këta kolonë fshatarë u përpoqën që fushës së bukur të Myzeqesë t’i jepnin emrin e Gylakut. Ata e quajtën Gylakion Pedion (Fusha e Gylakut).
Herodoti (484-425 p.Kr) e quan fushën e Myzeqesë si Fusha e Apolonisë. Më tutje mori emrin e sotëm Myzeqe nga familja fisnike të Muzakajve, e cila ka qenë sundimtare e 
kësaj krahine gjatë shekujve të XIV dhe XV. Lidhja e Muzakajve me emrin Myzeqe mbështetet tek një dokument venedikas i 28 prillit 1412, ku emri i kësaj fushe është 
Muzakia. Ky toponim, ndër më të mëdhenjtë në Shqipëri, arriti deri në ditët tona, në saj të autoritetit dhe ndikimit që ka pasur familja princërore e Muzakajve, 
e cila ka luajtur një rol të rëndësishëm ekonomik gjatë Mesjetës. Edhe në një dokument tjetër venedikas të 13 qershorit të vitit 1382 përmendet për herë të parë Kulla 
e Pirgut në jug të Karavastasë. Ishte Nikolla Muzaka ai, që e pa të nevojshme ndërtimin e një fortifikimi të tillë për të mbrojtur skelën lumore me të njëjtin emër, 
Skela e Pirgut të Myzeqesë. Në përshkrimin që i kanë bërë ngjarjeve dhe vetë kësaj treve, e kanë quajtur me emra të ndryshëm por në të shumtën e rasteve dominon emri 
“Myzeqe”. Një informacion mbi emrin “Myzeqeja” na vjen dhe nga një dokument raguzian. Kështu ky dokument i vitit 1417, përmend “Via de Musachia” Në mesjetë Myzeqeja 
quhej “Savra”. Këtë e pohon Barleti, kur flet për betejën midis Karl Topisë dhe Balshës II e quan fushën “planicies saura” afër Beratit. Por një dokument Venedikas i 
vitit 1570 përputh emrin “Savra” me emrin “Musachia”, ku shkruhet: “spatiose pianuredella savra la quale in un altro nome si dice Musachia”.                                                                                                
Një mendim tjetwr për emrin e Myzeqesë na vjen dhe nga Gjon Muzaka. Ky princ në kronikën e shtëpisë Muzaka shkruar në Itali më 1510, shkruan: “Myzeqeja në kohët e 
vjetra banohej nga popujt Molosë, nga ku u quajt Molosia, dhe meqenëse ne kemi qenë gjithnjë zot të këtij vendi, morëm mbiemrin Molosaku, por fjala Molosia u deformua
dhe u bë Myzeqe, që në shqip thuhet Muzakiti” Zef Jubani hedh mendimin se emri Myzeqe vjen nga emri “Muzika”. Ai shkruan: “nuk ka dyshim, pra se shqiptarët, 
në përgjithësi janë të pajisur me ndjenjën e muzës dhe të melodisë. Filozofët tanë të vjetër zbuluan praninë e saj dhe prandaj i kushtuan perëndisë së muzikës qytetin 
e Pojanit, tashmw i rrënuar mbi brigjet e Adriatikut, dhe e ngritën për të qenë si mësim dhe si model për kombin e vet dhe për popujt e huaj. Banorët e atyre vendeve 
mbajnë ende me vete emrin myzeqar, që do tw thotw, njerëz të prirur nga muzika, të cilët i përgjigjen edhe sot me fakte këtij atributi 
tradicional. Në këtë pikëpamje, kwngët e Shqipwrisë së mesme ose ato të Myzeqesë, janë më të mirat dhe mw të kërkuarat e këtij kombi”.
Kurse Eduard Lir e quan fushën e Myzeqesë, fusha e Apolonisë. Ai më 17 tetor 1848 ndaloi në Manastirin e Ardenicës. Eduart Lir ishte poet dhe piktor anglez. Për 
Ardenicën, nusen e bukur të Myzeqesë, ai shkroi: “ Ardenica ishte vërtet e mrekullueshme….prej andej dukej gjithë bota. Në veri humbisnin në mjegull malet e Shkodrës, 
Krujës e Tiranës. Në lindje, fare pranë, ngrihej hijerëndë Tomori. Në jug shtrihej fusha e Apolonisë e valëzuar nga kodra të buta e ndërsa në perëndim shkëlqen deti”.                                           
Ndërsa sipas albanologut rumun Nikolla Jorga, emri Myzeqe vjen vjen nga fjala muzg.
****
Në territorin e saj gjarpëronte rruga më e gjatë e lashtësisë, rruga Egnatia, së bashku me degën jugore të saj. Në këto qytete kanë jetuar ilirët taulantë dhe parthinë.
Në Myzeqe u rrit Pirrua i Epirit. Aty ka studiuar perandori August Oktaviani si dhe kanë qëndruar ciceronë të shquar të Romës, kanë marshuar e luftuar burra si Filipi 
i V, konsulli romak Sulpici, gjeneralë, si Pompeu e Jul Qezari. Në periudhën e sundimit të gjatë sllav të Uroshit të II, kjo fushë njihet me emrin Fusha e Savrës. 
Bregdeti quhej "slanica" (kripore) dhe kryeqendër ka qenë Bashtova me kështjellën e saj veneciane. Kujtojmë se kjo kështjellë në mesjetë gjendej në të majtë të lumit 
Shkumbin. Kur ky lum ndryshoi drejtimin e derdhjes, kështjella dhe disa fshatra të Myzeqesë mbetën në anën e djathtë të lumit dhe sot e kësaj dite janë nën 
juridiksionin e Kavajës. Nëpërmjet skelës lumore të pirgut në ato kohë eksportohej drithë në drejtim të Raguzës nga anijet e huaja dhe ato të sundimtarëve vendas.
Në mesjetë në Myzeqe, marshuan, ngritën kampin dhe luftuan ushtritë e Bizantit, të gjermanit Manfred Hohenshtaufenit, të Normanëve. Më vonë Myzeqenë e shkeli ushtria 
e Karlit I Anzhu. Më 1336 në Despotatin e Beratit do të shkelte për herë të parë këmba e ushtrisë turke. Në kohën moderne, në Myzeqe (në Portëz) u krijua më 1835 
“Besëlidhja e Portëzës”, vendimet e së cilës ishin me karakter autonomist dhe shtet-formues. Po në Myzeqe (Fier) erdhi dhe bisedoi Avdyl Frashëri, i cili gjeti një 
mbështetje të sinqertë nga populli dhe paria e Fierit (Familja Vrioni) për Lidhjen e Prizrenit.
Në Fier më 7 gusht 1912 nën drejtimin e Ismail Qemalit u mbajt Kuvendi i Fierit, ku morën pjesë 300-burra, gjithë paria patriotike dhe komandantët e çetave të 
Toskërisë, duke filluar nga Tetova e deri në Janinë. Prej këtij Kuvendi, Ismail beu mori rrugën për në Stamboll dhe nëpër kancelaritë e Europës. Po nëpërmjet Rrugës 
së Karatoprakut, që kalonte në pjerrësitë perëndimore të kodrave të Ardenicës, kaloi burri i pavarësisë, Ismail Qemali në Nëntor 1912.
Në dimrin e vitit 1913, në zonën Grizë dhe Libofshë u përqendrua gjithë Armata Turke e Vardarit, e cila në prill të atij viti, u imbarkua në Portin e Semanit drejt 
Turqisë. </h3>	

<img src="11.jpg"; width="500" ; height="400";>
<img src="12.jpg"; width="500" ; height="400";>
<img src="13.jpg"; width="500" ; height="400";>
<img src="14.jpg"; width="500" ; height="400";>
</center>

<body bgcolor="pink";>
</body>
</html>














